# Índice

- [Índice](#índice)
- [Procesos de generación de código](#procesos-de-generación-de-código)
  - [Edición](#edición)
  - [Compilación](#compilación)
  - [Análise](#análise)
  - [Síntese](#síntese)
  - [Enlace](#enlace)
  - [Execución](#execución)

# Procesos de generación de código

A xeración de código consta dos procesos de edición, compilación, e enlace. Cando o código estea finalizado, poderase executar para producir resultados.

## Edición

Esta fase consiste en escribir o algoritmo de resolución nunha linguaxe de programación mediante un editor de texto ou unha ferramenta de edición incluída nun contorno de desenvolvemento. O código resultante chámase  código fonte e o arquivo correspondente chámase arquivo fonte.

## Compilación

Consiste en analizar e sintetizar o código fonte mediante un compilador, para obter, se non se atopan erros, o código obxecto ou un código intermedio multiplataforma. As persoas non entende ese código e non se pode executar directamente.
Esta fase non se aplicará ás linguaxes interpretadas aínda que estas poden ter ferramentas que permitan facer un análise léxico e sintáctico antes de pasar a executarse.

## Análise

As análises realizadas son:

- **Análise léxico** no que se comproba que os símbolos utilizados sexan correctos, incluídos os espazos en branco.

- **Análise sintáctico** no que se comproba que as agrupacións de símbolos cumpran as regras da linguaxe.

- **Análise semántico** no que se fan o resto de comprobacións, como por exemplo, que as variables utilizadas estean declaradas, ou a coherencia entre o tipo de dato dunha variable e o valor almacenado nela, ou a comparación do número e tipo de parámetros entre a definición e unha chamada a un método.

## Síntese

A síntese permite:
- A xeración de código intermedio independente da máquina. Algunhas linguaxes compiladas como C pasan antes por unha fase de preprocesamento na que se levan a cabo operacións como substituír as constantes polo valor ou incluír arquivos de cabeceira. Outras linguaxes como Java xeran bytecode Java que xa poderá ser executado nunha JVM. 
  
- A tradución do código intermedio anterior a código máquina para obter o código obxecto. Esta tradución leva consigo tamén unha optimización do código. Este novo código aínda non está listo para executarse directamente.

## Enlace

Esta fase consiste en enlazar mediante un programa enlazador o arquivo obxecto obtido na compilación con módulos obxectos externos para obter, se non se atopan erros, o arquivo executable.
O arquivo obxecto obtido na compilación pode ter referencias a códigos obxecto externos que forman parte de bibliotecas externas estáticas ou dinámicas:

- Se a biblioteca é estática, o enlazador engade os códigos obxecto das bibliotecas ao arquivo obxecto, polo que o arquivo executable resultante aumenta de tamaño con relación ao arquivo obxecto, pero non necesita nada máis que o sistema operativo para executarse.
- Se a biblioteca é dinámica, o enlazador engade só referencias á biblioteca, polo que o arquivo executable resultante apenas aumenta de tamaño con relación ao arquivo obxecto, pero a biblioteca dinámica ten que estar accesible cando o arquivo executable se execute.

## Execución

A execución necesita de ferramentas diferentes dependendo de se a linguaxe é interpretada, compilada ou de máquina virtual ou execución administrada.

Se a **linguaxe é interpretada**, será necesario o arquivo fonte e o intérprete para que este traduzca cada instrución do arquivo fonte a linguaxe máquina (análise e síntese) e executándoa. *Por Exemplo: Python*.
Se a **linguaxe é compilada** será necesario o arquivo executable, e nalgúns casos tamén se necesitan bibliotecas dinámicas. *Por exemplo: C.*

Se a **linguaxe precisa de máquina virtual**, será necesario ter o código intermedio e a máquina virtual para que esta vaia traducindo o código intermedio a linguaxe máquina e executándoo. *Por exemplo: Java.*